<!DOCTYPE html>
<html lang="en">
  <head>
    <title>Projekt: Webbhistoria</title>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <script src="js/script.js" type="module"></script>
    <link rel="stylesheet" href="/style.css">
<div class="Artikel_6"> 
<h2>2019 - Techjättarna säger att “framtiden är privat”</h2>
<iframe width="450" height="300" src="https://www.youtube.com/embed/UtxPdezclYw" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
<p>I april 2019 står grundaren Mark Zuckerberg på scenen för Facebooks utvecklarkonferens.
<a href="https://www.theverge.com/2019/4/30/18524188/facebook-f8-keynote-mark-zuckerberg-privacy-future-2019"> Han säger “Framtiden är privat”</a>.
Det är ett stort skifte för ett företag som de senaste åren fokuserat på öppenhet och som fått hård kritik för sin slappa kontroll av användarnas uppgifter efter <a href="https://www.internetmuseum.se/tidslinjen/cambridge-analytica-skandalen/">Cambridge Analytica-skandalen.</a>
Nu ska de privata kommunikationsplattformarna prioriteras, som grupper och meddelanden, och kryptering blir standard. </p>
<p>En stor förändring för ett företag vars affärsidé varit att <a href="https://www.internetmuseum.se/tidslinjen/data-som-affarsmodell/">erbjuda gratis tjänster i utbyte mot information som kan användas av annonsörer</a>. Detsamma gäller förstås den andra datajätten Google, som bara dagar efter Mark Zuckerbergs framträdande betonar samma sak – med ännu mer emfas.</a></p>
<p>Personlig integritet är företagets nya religion,<a href="https://www.nytimes.com/2019/05/07/technology/google-privacy-tools.html"> förklarar vd:n Sundar Pichai.</a> “Det är för alla och inte bara för några få.” </p>
<p> Bland annat ska företaget ta bort <a href="https://www.internetmuseum.se/tidslinjen/kakor/">spårande kakor</a> i webbläsaren Chrome.
Sedan tidigare har de av EU tvingats erbjuda användare att <a href="https://www.internetmuseum.se/tidslinjen/google-glommer-inget-forran-nu/">bli glömda i sökresultat.</a></p>
<p>En tredje techjätte, Apple, har en annan affärsidé, som bygger på att sälja varor och tjänster snarare än information om användarna. Vd:n Tim Cook poängterar samma vår att <a href="https://www.businessinsider.com/apple-ceo-tim-cook-privacy-crisis-2019-5?r=US&IR=T">rätten till personlig integritet är en “mänsklig rättighet”</a> och uppmanar USA:s myndigheter att reglera företagens datainsamling. </p>
<p><a href="https://www.theatlantic.com/technology/archive/2019/01/apples-hypocritical-defense-data-privacy/581680/">Kritiker menar att Apple snarare agerat mellanhand,</a> genom att dels tagit betalt av Google för att göra sökmotorn till standard i sin webbläsare och dels genom att erbjuda Facebooks tjänster i App store. Hade de verkligen varit intresserade av att skydda sina användares data hade de tidigt kunnat ställa krav på Google och Facebook. </p>
<p> <a href="test.html">Tillbaka Till Startsidan</a> </p>




</div>
  </head>  
  <body>
    
  </body>
</html>
